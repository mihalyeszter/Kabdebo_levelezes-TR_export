Thomas KABDEBO
THE LIBRARY
UNIVERSITY OF MANCHESTER
MANCHESTER M13 9PL
FROM THE LIBRARIAN
F. W. RATCLIFFE
M. A., PH. D.
TELEPHONE
061-273 3333
1975 július 19 én.
Kedves Laci bácsi,
májusvégi leveled után,
melyben Mountonékról írtál, az eddigieknél
is erősebb akcióba léptem. Júniusban,
Szathmáry, rajtam keresztül küldött ajánlott
levélben $ 2500-at ajánlott fel. Van
Veen-nek ha elkezdik az antológiát. Sűrű
sötét csönd. Június végén felhívtam őket,
a telefonban Van Veen ígéretet tett arra, hogy
reagál levélben is; panaszkodott, hogy az
antológia 1400 oldala 600 - zal túlnőtte 
a várakozást de, azóta, se szó, se
írás.
Két nap múlva indulok 1600 km-es
dunai kenutúrára, előtte azonban elküldöm
Siklós Pistának utolsó két hónapom
töprengésének gyümölcsét, az antológia
kicsinyített, népszerűbb mását,
"az előhírnököt", melyet HUNDRED
HUNGARIAN POEMS-nak hívok.
