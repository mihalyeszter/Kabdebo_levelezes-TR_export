megrendeltem Iványitól. Ezek az ő 
boltjában várnak rád. Ha ugyanis egyszer
elmégy hozzá egyébként is akkor kérlek
szignáld ezeket. Az aláírás nem minden.
Mikor a világtörténelem dióhéjban c.
költeményed fordítottam (régen) gondoltam
arra, amit most kérek. A könyv
genezise dióhéjban tehát egymondatban
kifejezve. Ha lenne érkezésed, hogy
belekanyarítsd majd ezt, egyenként,
a három kötetbe, gazdagabbnak érezném
magam.
Hasonló húrokat pengetve, és
hasonló távolabbi célokkal, arra is
megkérnélek töltsd ki a mellékelt
ívet. Ami a rövidlejáratú célt illeti,
ez egy tanulmány lesz a kinti magyarság
ízléséről s itt senkit név szerint
szerepeltetni nem fogok.
Meleg van, Istennek hála, még
nem győztek Itáliában a kommunisták,
de a pénz vészesen fogy az angol
egetemeken. Jobb lesz körülszimatolnom
az ablakmosó szakma rejtelmeiben.
Jó híved,
Tamás.
